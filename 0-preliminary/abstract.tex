\pagenumbering{gobble}

\begin{abstractquote}
\studentname : การสร้างกรณีทดสอบด้วยวิธีการวิเคราะห์แผนภาพการเรียกใช้งาน
(Test case generated with Call Graph analysis)
\,อาจารย์ที่ปรึกษา: รองศาสตร์ ดร. ธาราทิพย์ สุวรรณศาสตร์
\end{abstractquote}

แนวคิดการออกแบบซอฟต์แวร์เชิงวัตถุนั้นถือเป็นแนวคิดการออกแบบที่ช่วยให้ซอฟต์แวร์ยืดหยุ่น และสอดคล้องกับบริบทการใช้งานจริง
และด้วยแนวคิดการออกแบบนี้เอง ส่งผลให้ซอฟต์แวร์ประกอบไปด้วยส่วนย่อยตามหน้าที่การทำงานและความเหมาะสมกับวิธีการทำงาน
ซึ่งในขั้นตอนการพัฒนาซอฟต์แวร์นั้นจะเกิดการเรียกใช้งานคลาสหนึ่งจากอีกคลาสหนึ่ง เพื่อสื่อสารหรือส่งผ่านข้อมูลระหว่างกัน
ตามขั้นตอนการทำงานที่กำหนดไว้

ซึ่งในช่วงการทดสอบการทำงานผสานกันนั้น ผู้ทดสอบจำเป็นจะต้องทราบถึงวิธีการส่งข้อมูลระหว่างคลาสและการเรียกใช้งานซึ่งกันและกัน
เพื่อนำข้อมูลที่ได้ไปสร้างกรณีทดสอบให้ครอบคลุมการเรียกใช้งานทั้งหมด แต่เนื่องด้วยสภาพแวดล้อมการพัฒนาจริงนั้นไม่สามารถทำได้ทั้งหมด
เนื่องจากการเรียกใช้งานระหว่างกันนั้นมีจำนวนมาก ดังนั้นงานวิจัยจึงมีแนวคิดที่จะค้นหาแนวทางในการช่วยวิเคราะห์ชุดรหัสต้นฉบับ 
เพื่อให้ได้มาซึ่งข้อมูลการเรียกใช้งานระหว่างกัน โดยนำเสนอการเรียกใช้งานระหว่างกันนี้ในรูปแบบของแผนภาพการเรียกใช้
แล้วจึงนำข้อมูลที่ได้มาสร้างเป็นกรณีทดสอบโดยอัตโนมัติ ทั้งนี้คาดหวังว่าจะสามารถสร้างกรณีทดสอบให้ครอบคลุมการเรียกใช้งานระหว่างกัน
และลดเวลาในการสร้างกรณีทดสอบลงจากเดิมที่มีการสร้างกรณีทดสอบด้วยผู้ทดสอบเอง
